---
layout: chapter
author: 
part: 1
chapter: 5
permalink: /kompas/
title: Kompas
---

"Wie had gedacht dat je in dit scenario nog zo veel zaken zou kunnen vinden die nog niet eens zo slecht zijn. Ik wil daar wel eens wonen, in die wereld."
{:.quote}

De deelnemers aan dit project gaven vier grote streefdoelen aan in hun discours over een wenselijke toekomst:

(a) verbondenheid en inclusie
(b) welzijn (arbeid, vrije tijd, mentale en fysieke gezondheid) 
(c) leefbaarheid (stedelijke ruimte en –mobiliteit)
(d) (ecologische) duurzaamheid  

In elk van de vier scripts gelden andere prioriteiten en in elk van de scripts handelen de uiteenlopende actoren anders. Hoe zit het dan met die vier streefdoelen? 

De kompassen hieronder geven voor elk van de vier streefdoelen weer wat karakteristiek is in de vier scripts. We besteden aandacht aan de bredere context, de organisatie door overheden, bedrijven en burgers en hun attitudes, houdingen en gedragingen. We onderstrepen daarbij ook de producten en diensten die een bijdrage leveren aan het geheel. Na de vier kompassen komt voor elk script aan bod wat de rol is van technologie  en van  overheden. 

Dit deel biedt een overzicht van de verschillende producten en diensten die kunnen bijdragen aan het bereiken van specifieke onderdelen van de visies voor Gent in 2040 die aan bod kwamen in het traject. Het geeft een indruk van de bedoelde én onbedoelde effecten die bepaalde maatregels, houdingen of gedragingen met zich mee kunnen brengen. Vraagt u zich af wat er allemaal tussen de hedendaagse situatie en het waarmaken van een visie ligt? Dan kan u zich oriënteren aan de hand van onze kompassen.  

**Was u even het Noorden kwijt?**

**1. kom·pas (het; o; meervoud: kompassen)**

**2. instrument dat de magnetische meridiaan (het Noorden) aanwijst (…) dient ter bepaling van de richting waarin men zich ten opzichte daarvan beweegt.**

**figuurlijk richtsnoer, richtlijn, beginsel**